# Your Tribe for Life

## Code/Design review - Week 2

Geef en ontvang feedback op de code en het design van de squadpage en het visitekaartje.

Deze week heb je met je team verder gewerkt aan de squadpage en individueel aan je visitekaartje. Vandaag voer je in duo’s een code & design review uit op de squadpage van een ander team én het visitekaartje van je peer.


### Werkwijze
Je werkt in een duo:
1. Squadpage: samen reviewen.
2. Visitekaartje: individueel reviewen (elkaar feedback geven).


### Squadpage Code/Design review
1. **Kies een squadpage**  
   - Kies een squadpage die door geen van jullie beiden is gemaakt.  

2. **Installatie & documentatie**  
   - Probeer de installatie lokaal te draaien.  
   - Controleer of in de README duidelijk staat hoe je de code-base installeert en gebruikt.  
   - Maak waar nodig een issue aan.  

3. **Code review**  
   - Neem ±15 minuten om de repo door te lopen.  
   - Bepaal samen een interessant stukje code. Wat valt op? Waarom is dit bijzonder?  
   - Controleer of er codeconventies zijn vastgelegd.  
   - Vergelijk dit met hoe jullie zelf werken: wat herken je, wat neem je mee?  

4. **RAPPE-check**  
   Review de website op basis van de volgende criteria. Schiet waar nodig issues in met: duidelijke titel, heldere omschrijving, eventueel codevoorbeeld of bron.  

   - **R – Responsive**: is de website mobile-first en goed schaalbaar? (feedback vanuit design én development).  
   - **A – Accessible**: is de site toegankelijk (toetsenbord, screenreader)? Voer tests uit en kijk ook in de code.  
   - **P – Performing**: test de performance met verschillende tools.  
   - **PE – Progressive Enhanced**: zijn de componenten PE opgebouwd, zodat de site in verschillende contexten te gebruiken is?  

5. **Design review**  
   - Reflecteer op de animaties (na de workshop Creative Coding).  
   - Beantwoord de volgende vragen en schiet een issue in met je feedback:  
     - Sluiten de animaties op elkaar aan?  
     - Voelt het geheel als een consistente *motion language*?  
     - Versterken de animaties de interactie of maken ze het verwarrend?  
     - Zijn er verrassende of creatieve keuzes die de ervaring verbeteren?  

#### Visitekaartje review

- Review elkaars visitekaartje binnen je duo.  
- Volg daarbij dezelfde stappen als hierboven (installatie, code, RAPPE, design).  
